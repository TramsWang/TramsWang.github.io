---
---

ChatGPT一鸣惊人，不仅业内震动，更举世侧目。惊异之余，叹惋追赶之路更漫。奈何时弊，非族愚钝。文下所陈，亟图共省。所谓“三病”、“三药”，皆一家之言，出于身事，难免局限。只求但凡所用，以有裨益。

**其一病曰“投机”。**投机者，取巧也。所谓略施小计，以期万利，然不辩本源，形而上学，导致根基不成，水中捞月。

所谓不辩本源，其义有二：雁塔之高，不在顶瓦；狼胥之功，不在口舌。古有五车充栋，而今岂伦比。不学无术，趋炎附势，以强记为谈吐，以造词为贡献。欲撞运而小博大，薄积厚发，轻者信口雌黄颠倒黑白，重者坑蒙拐骗尸位素餐。黑白尤可鉴，枉费不可追。

再者，虽有实力，却更夸耀。高谈点睛而讳言画龙，移苗之实而侈如造林。前者实功而虚行，以示才智过人，虽无实损，却长攀比之风。后者实行而虚功，冒贪虚名，下逼内卷，上蔽统筹。浮夸务虚，贪功冒进，有悖实践，乃科学大忌。

**其二病曰“掠夺”。**掠夺者，以强食弱，多见垄断。

科研之难在搜索。常错千百而对只有一，然此独得足偿亿万。铸剑霜刃，十年苦工，豪强褫夺，一夕而利。乳虎之怒不压成犬，故学有成者惧为所虏而外出货智；豪强内部互惧相疑，免为抢功以至不惜怠工，反而觊觎更甚。于是，外无摄入而内徒虚耗，终致困毙。

再者，寡头所夺，多饱私囊，修炼之资，十无其一。且其谋划战略所涉甚广，而商战攻伐多图存利，夺城养兵，养兵夺城。人人无所闲，人人无所产。无人垦荒，无器开土，诸侯争霸，难以整合以资其优。

**其三病曰“失传”。**失传者，传承泯灭，学无所得。师者不传道，桃李皆器之；学者志非学，西席作人梯。上有论文悬首，下有学历刺股，无论身位，入世皆卷，所过拮据，而贪恋者侈。往者名多而小，故利频而微，复寻末节，如是循环。来者涉广而浅，热点轮换，半路切入，徒效邯郸。

上述三病，其非独发。投机强则掠夺，掠夺多则失传，失传久则无不投机。过势所驱，宜速不怠，时移事易，非科研无以复兴，非扎实无以科研。疾在肌肤，不治将深，惟余鲁钝，仅有三药。

**其一药曰“立信”。**立信者，言必符实。欲核虚实，言必量化。欲称其量，必以产业。以言获利，因言称罪。欺世盗名，必用重典。使诚信者富，盗掠者贫。使投机者慎言，失传者慎行。

**其二药曰“保值”。**保值者，实学保其值。其一，整肃学府，缩编剔冗，使学历相匹才能，使职称符合产出。其二，划分教研，各尊其是，善学者教，善思者研，侧重不同，互为辅助，使教授与时俱进，使钻研心无旁骛。其三，设职经纪，辅助转化，产业酬馈，各取其利，产业借经纪引导科研，科研由经纪保障收益。广开分流，各司其职，使学必重精，授必重本，研必重实，产必重效。

**其三药曰“分治”。**分治者，分利而自治。拆财团，分学阀；赏精锐，罚臃肿。以大量个体取代少数整体，以项目绑定个体合作。事可则聚，事毕则散，自由组合，变夺鱼为夺渔，实学者待价而沽，民尚真才。

治病服药，良效苦口。身心合一，廿年为期。

