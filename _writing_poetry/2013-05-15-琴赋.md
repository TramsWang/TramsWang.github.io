---
---
千律之圣，百乐之王。十指旋飞影，一曲凝流光。

独卧空台，静候佳音。俟皎月高悬，清风徐来，被一夜星辰，抚两弦宫徵，吟三秋韵调，叹四时往还；或雨火流星，惊涛骇浪，踏东海祥云，逐西山残阳，战南界蛮夷，扫北疆飞雪。既成雄浑以壮志，亦作澹泊而养息。得心律之共鸣，悦情调之释然。

或曰，琴者灵，灵生于材，材成于梓人【1】。取仙木以胎坯，求神斧以雕琢，则风动而琴舞，雨落而弦泣。琴者髓，髓凝乎曲，曲出乎乐师。描日月星辰之状，摩悲欢离合之情，状极精，情至切，则律飘而病树春回，曲诉而沉舟帆扬。此二者，琴脉之所在。巧术妙艺，何有于琴乐也哉！

诚然，琴有灵，亦有髓。然灵髓之不驭于魂者，不外乱军无首，行尸走肉。

琴者魂，魂寓于人，人寓于灵府【2】。心之所向，乐之所趋。心无神，音如征蓬骤起于乱风；人有意，律似彩云衔拼于真女【3】。键背轻抚，柔柔然碧浪浣溪沙；腰身微摆，飘飘乎晓风鸣窗铃。高山流水，心不知山之高乎？白雪阳春，人岂臆雪之白哉！

琴者，发愤抒怀之器，畅叙幽情之法。器由心生，心从法渡。故可知，心诚则髓凝，髓凝则灵动，灵动则音韵迭起，天籁可得！

【1】梓人：木匠。

【2】灵府：心。

【3】真女：织女。